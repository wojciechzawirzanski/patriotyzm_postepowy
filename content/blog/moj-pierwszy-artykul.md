+++
date = '2025-12-11T14:46:58+01:00'
draft = true
title = 'Dostęp do broni już jest łatwiejszy w Polsce niż w Stanach Zjednoczonych'
tags = ["broń", "Polska", "Ameryka", "prawo", "samoobrona"]
+++

Polscy fanatycy broni palnej wykrzykujący, że dostęp do niej jest niezbywalnym
prawem człowieka, często stawiają legislację Stanów Zjednoczonych jako wzór do
naśladowania. Można znaleźć stany, w których rzeczywiście z powodu ideologii lub
ich wiejskiego charakteru podejście do broni jest bardzo liberalne. Jednak jeśli
przyjrzymy się najbogatszym i najbardziej rozwiniętym stanom, okaże się, że o
wiele trudniej tam nabyć, posiadać i nosić broń palną niż w Polsce.

# Czas oczekiwania

W Polsce po dopełnieniu formalności i złożeniu dokumentów na policji, czas
oczekiwania na dokumenty, z którymi natychmiast możemy udać się do sklepu po
broń, wynosi **maksymalnie 2 miesiące**. Choć policji często zdarza się przekraczać
ten termin, wysłanie przez ePUAP prostej skargi ponaglającej zgodnie z Kodeksem Postępowania
Administracyjnego zazwyczaj potrafi zdziałać cuda i zaowocować natychmiastowym
załatwieniem sprawy następnego dnia.

Takiego szczęścia nie mają Amerykanie. Na przykład w Los Angeles na pozwolenie
trzeba czekać **prawie 2 lata**[^la_2_lata], a rekordziści czekali aż **3
lata**.[^la_3_lata] Również **3 lata** czekali rekordziści w stanie New Jersey, choć
średni czas oczekiwania wynosi tam we wszystkich miastach mniej niż 
rok.[^nj_wait] W stanie Nowy Jork teoretycznie maksymalny czas oczekiwania
wynosi 6 miesięcy, ale w praktyce często wydłuża się go do **ponad roku**.[^ny_rok]

Kolejnym utrudnieniem, choć mniej dotkliwym, jest obowiązkowy czas oczekiwania
na nowo zakupioną broń. W Polsce nie ma takiego mechanizmu, stąd w internecie
możemy znaleźć rady dla strzelców, aby nie dali się namówić charyzmatycznemu
sprzedawcy do zakupu czegoś zupełnie innego i droższego niż zamierzali. Takich
pokus nie mają mieszkańcy wielu stanów, którzy muszą odczekać od kilku do
kilkunastu dni zanim mogą cieszyć się nowym sprzętem.[^new_gun_wait]

Jest to z pewnością mniej uciążliwe niż czekanie 3 lata na pozwolenie, ale i
tak może znacznie utrudnić życie w najmniej oczekiwanym momencie. Jeśli mamy już
broń, z którą dużo trenowaliśmy, a która niespodziewanie ulegnie awarii, nie
możemy w tych stanach natychmiast zdobyć zamiennika. Pół biedy, jeśli używamy
jej do zabawy czy lokalnych zawodów sportowych. Gorzej, jeśli lada dzień
bierzemy udział w ważnych mistrzostwach lub poważnie obawiamy się o swoje
bezpieczeństwo.

# Noszenie załadowanej broni

W Polsce posiadając pozwolenie na broń do celów sportowych (które bardzo łatwo
uzyskać), możemy nosić przy
sobie załadowaną broń wszędzie poza środkami komunikacji zbiorowej, budynkami
sądów, zgromadzeniami i imprezami masowymi.

O wiele trudniej jest być uzbrojonym np. w stanie New Jersey. Jeśli mamy przy
sobie broń, nie możemy wejść do żadnego parku, biblioteki, muzeum, szkoły,
żłobka, uniwersytetu, teatru, kina, budynku administracji stanowej lub
federalnej, szpitala, kliniki, przychodni, domu opieki, baru, restauracji czy na
plażę.[^nj_sensitive_places] Oczywiście nie możemy też zostawić broni na chwilę
przed wejściem, więcj jeśli planujemy wizytę w jednym z tych miejsc,
najprawdopodobniej musimy być nieuzbrojeni przez cały dzień. Stan Nowy Jork jest
mniej restrykcyjny, ale zabrania noszenia broni w najbardziej atrakcyjnych
turystycznie miejscach, w tym na Times Square.[^ny_tourist] Natomiast w stanie
Maryland popełnimy przestępstwo jeśli wejdziemy z bronią do jakiegokolwiek
sklepu czy zakładu, chyba że właściciel wyraźnie nam na to
pozwolił.[^maryland_private]

W Polsce złamiemy prawo tylko jeśli pojawimy się załadowaną bronią w jednym z
wymienionych wcześniej miejsc. W wielu innych obiektach noszenie broni jest
zabronione decyzją zarządcy, ale nie grozi za to żadna sankcja - co najwyżej
ochrona może nas poprosić o opuszczenie obiektu.

# Dostępne rodzaje broni

Mieszkańcy kilkunastu stanów nie mogą posiadać magazynków do broni, które pomieszczą
więcej niż 10 nabojów[^magazine], choć praktycznie wszystkie współczesne pistolety mają
magazynki na kilkanaście do kilkudziesięciu nabojów. To ograniczenie praktycznie
wyklucza ich z wielu sportów strzeleckich oraz może mieć tragiczne znaczenie w
sytuacji samoobrony. Mogłoby się wydawać, że kilka strzałów powinno wystarczyć
do odparcia ataku, ale praktyka bywa bardziej skomplikowana: Duża liczba
zdeterminowanych lub odurzonych napastników, niecelne strzały, a także celne a
nawet śmiertelne strzały ale działające z opóźnieniem sprawiają, że większa
ilość amunicji może decydować o życiu lub śmierci niewinnych ofiar.

Z powodu tego ograniczenia producent broni KelTec przywrócił przestarzały sposób
ładowania broni bez magazynków, który ludzkość porzuciła po II WŚ.[^keltec]

Podobną krytykę można wystosować wobec wprowadzonego przez 11 stanów (oraz
miasto stołeczne) zakazu posiadania karabinków przypominającyh broń
bojową.[^assault] Taka broń jest używana w sportach strzeleckich i może być
nieoceniona przy obronie własnego domu, bo o wiele skuteczniej powstrzyma
napastników. Jest przy tym łatwiejsza w użyciu przez osoby, które nie
mają czasu na regularne treningi.

W Polsce nie mamy takich ograniczeń. Posiadacze najpopularniejszych typów
pozwoleń - do celów kolekcjonerskich lub sportowych - mogą kupić o wiele większy
asortyment broni niż ci biedni Amerykanie.

# Transakcje między posiadaczami

# Odbieranie broni na wszelki wypadek

# Obowiązkowe szkolenie

W wielu stanach aby kupić broń lub móc ją nosić przy sobie, trzeba przejść
obowiązkowe szkolenie.[^us_szkolenia] W Polsce bardzo popularny rodzaj pozwolenia -
pozwolenie kolekcjonerskie - nie wymaga żadnego obowiązkowego szkolenia. Trzeba
zdać egzamin z posługiwania się bronią, ale to, jak się do niego przygotujemy,
pozostaje w naszej gestii. Osobom z takim pozwoleniem za noszenie przy sobie
załadowanej broni nie grożą żadne sankcje.[^noszenie_kolekcji]

[^la_2_lata]: https://www.nraila.org/articles/20250721/designed-to-fail-permit-processing-in-the-city-of-angels
[^la_3_lata]: https://www.visaverge.com/news/doj-sues-la-county-sheriff-over-unreasonable-concealed-carry-delays/
[^nj_wait]: https://bearingarms.com/john-petrolino/2024/12/29/top-10-worst-towns-in-nj-on-permit-to-carry-issuance-delays-n1227241
[^ny_rok]: https://thegunzone.com/how-long-to-get-a-concealed-carry-permit-in-new-york/

[^us_szkolenia]: https://giffords.org/lawcenter/gun-laws/policy-areas/guns-in-public/concealed-carry/
[^noszenie_kolekcji]: https://trybun.org.pl/2017/07/05/komenda-glowna-policji-ustawodawca-zakazujac-noszenia-zaladowanej-broni-posiadanej-w-celu-kolekcjonerskim-nie-ustanowil-sankcji/
[^new_gun_wait]: https://giffords.org/lawcenter/gun-laws/policy-areas/gun-sales/waiting-periods/
[^nj_sensitive_places]: https://theoafast.com/carrying-prohibited/
[^ny_tourist]: https://apnews.com/article/new-york-guns-restrictions-appeal-second-amendment-4aa7bb4d668a3c452c8316fd31531588
[^maryland_private]: https://wearearmed.com/marylands-gun-safety-act-2023-restricts-carry-in-sensitive-places/
[^magazine]: https://giffords.org/lawcenter/gun-laws/policy-areas/hardware-ammunition/large-capacity-magazines/
[^keltec]: https://www.nrawomen.com/content/review-the-keltec-pr-57-pistol
[^assault]: https://giffords.org/lawcenter/gun-laws/policy-areas/hardware-ammunition/assault-weapons/
