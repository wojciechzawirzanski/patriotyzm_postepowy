+++
date = '2025-12-14T12:03:07+01:00'
draft = true
title = 'Wojna (wewnątrz) płci'
+++

Zadziwiająco często w publikacjach przeznaczonych dla kobiet takich jak Wysokie
Obcasy czy na portalu Onet Kobieta można znaleźć artykuły promujące
pozamałżeńskie romanse i inne formy zdrady lub zachwalające życie w samotności,
bez stałego partnera albo co najmniej bezdzietność. Takie materiały normalizują
zachowania, które albo są mało pociągające dla większości kobiet (samotność),
albo w oczach większości mężczyzn czynią je nieatrakcyjnymi kandydatkami do
poważnego związku (rozwiązłość).

Można by naiwnie pomyśleć, że celem
autorek jest zwiększanie wolności seksualnej kobiet. To dałoby paniom większą
wolność przy podejmowaniu życiowych i seksualnych wyborów, nie narażając się
przy tym na krytykę i inne negatywne konsekwencje.
Rzeczywisty cel może być jednak zgoła przeciwny i wynikać ze zjawiska znanego w
świecie naukowym jako **konkurencja wewnątrzpłciowa**.[^konkurencja]

W anglojęzycznym komentariacie coraz poważniej analizuje się hipotezę, którą
Rafał Ziemkiewicz żartobliwie wyraził już 7 lat temu:

> Feminizm to ruch skierowany nie przeciwko mężczyznom, a zemsta kobiet
> brzydkich nad tymi ładnymi. Skoro brzydszych nikt nie chce oglądać i adorować,
> to zorganizowały się tak, aby mężczyźni bali się podziwiać i adorować te
> ładniejsze.

# Supre... repro... co?

Choć termin może brzmieć egzotycznie, ideę za nim stojącą można łatwo wyjaśnić:
Jako produkty ewolucji jesteśmy organizmami które dążą do tego, żeby w
przyszłych pokoleniach było jak najwięcej kopii naszych genów. Najoczywistszym
przejawem tego dążenia jest potrzeba seksu, najlepiej z atrakcyjnymi partnerami,
tzn. takimi, którzy m.in. przejawiają fizyczne oznaki zdrowia, sprawności i
płodności.

Mniej oczywistym, ale nadal dosyć jasnym przejawem jest dbałość o osoby z nami
spokrewnione i o ich potomstwo. W końcu nasz brat czy siostra ma 50% naszych
genów (a jednojajowy bliźniak ma 100% naszych genów).

Jeszcze bardziej nieoczywista jest właśnie supresja reprodukcyjna: Jeśli
postaramy się, żeby inne osobniki miały jak najmniej
potomstwa, nie zmieniając przy tym naszych szans na rozmnażanie, to w przyszłych
pokoleniach kopie naszych genów będą stanowiły większy odsetek całej populacji.
Gdybyśmy wszyscy mogli się rozmnażać bez ograniczeń, nie miałoby to znaczenia.
Ale zarówno my, jak i nasi przyszli potomkowie we wszystkich pokoleniach musimy
konkurować z innymi osobnikami o ograniczone zasoby takie jak jedzenie czy
terytorium. Jednym ze sposobów ułatwienia tej konkurencji naszym potomkom jest
wyeliminowanie niektórych ich rywali jeszcze zanim się narodzą.

Te próby ograniczenia rozmnażania naszych konkurentów w nauce znane są właśnie
jako supresja reprodukcyjna. Jest to zjawisko dobrze znane wśród wielu różnych
gatunków zwierząt, ale rzadko wspominane w kontekście ludzkich zachowań.

# Kobieta kobiecie kobietą

Powszechnie wiadomo, zarówno w kulturze popularnej jak i w literaturze naukowej,
że kobiety stosują wobec innych kobiet
**agresję pośrednią**,[^agresja_posrednia] tj. plotkowanie, obgadywanie,
wykluczanie społeczne. Zamiast tak jak mężczyźni rzucać bezpośrednio wyzwanie
rywalom, kobiety wolą używać tych bardziej zawoalowanych metod.[^vil] Niektóre
(choć trzeba przyznać, że nie wszystkie) badania sugerują, że takie
ataki są szczególnie mocno skierowane przeciwko najatrakcyjniejszym
kobietom. Strach przed tymi metodami skutecznie powstrzymuje kobiety przed
swobodnym manifestowaniem swoich wdzięków.

Niedawne badania Dr Daniele Sulikowskiej sugerują, że oprócz tej i tak
zawoalowanej formy agresji, kobiety stosują jeszcze subtelniejsze zachowania:
sabotują szanse swoich rywalek przez udzielanie im złych rad.

W jednym badaniu kobiety radziły innym kobietom, aby skróciły włosy o wiele
bardziej, 



[^supresja]: Ang. *reproductive suppression*. Wikipedia: https://en.wikipedia.org/wiki/Reproductive_suppression
[^agresja_posrednia]: Ang. *indirect aggression*.
[^vil]: Vaillancourt, T. (2013). Do human females use indirect aggression as an intrasexual competition strategy? Philosophical Transactions of the Royal Society B, 368(1631), 20130074. https://doi.org/10.1098/rstb.2013.0080, https://pmc.ncbi.nlm.nih.gov/articles/PMC3826209/
[^konkurencja]: Ang. *intraesxual competition*. Wikipedia: https://en.wikipedia.org/wiki/Female_intrasexual_competition
