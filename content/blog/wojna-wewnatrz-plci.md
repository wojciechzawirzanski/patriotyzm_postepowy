+++
date = '2025-12-14T12:03:07+01:00'
draft = true
title = 'Wojna (wewnątrz) płci'
tags = ["Polska", "polaryzacja", "seks", "społeczeństwo"]
+++

Zadziwiająco często w publikacjach przeznaczonych dla kobiet takich jak Wysokie
Obcasy czy na portalu Onet Kobieta można znaleźć artykuły promujące
pozamałżeńskie romanse i inne formy zdrady lub zachwalające życie w samotności,
bez stałego partnera albo co najmniej bezdzietność. Takie materiały normalizują
zachowania, które albo są mało pociągające dla większości kobiet (samotność),
albo w oczach większości mężczyzn czynią je nieatrakcyjnymi kandydatkami do
poważnego związku (rozwiązłość).

Można by naiwnie pomyśleć, że celem
autorek jest zwiększanie wolności seksualnej kobiet. To dałoby paniom większą
swobodę przy podejmowaniu życiowych i seksualnych wyborów, nie narażając się
przy tym na krytykę i inne negatywne konsekwencje.
Rzeczywisty cel może być jednak zgoła przeciwny i wynikać ze zjawiska znanego w
świecie naukowym jako **rywalizacja wewnątrzpłciowa**.[^konkurencja]

W anglojęzycznym komentariacie coraz poważniej analizuje się hipotezę, którą
Rafał Ziemkiewicz żartobliwie wyraził już 7 lat temu:[^ziemkiewicz]

> Feminizm to ruch skierowany nie przeciwko mężczyznom, a zemsta kobiet
> brzydkich nad tymi ładnymi. Skoro brzydszych nikt nie chce oglądać i adorować,
> to zorganizowały się tak, aby mężczyźni bali się podziwiać i adorować te
> ładniejsze.

Od siebie dodam, że symetryczne twierdzenie można wysunąć wobec najbardziej
mizoginistycznych ideologii rozprzestrzeniających się wśród mężczyzn.

# Kobieta kobiecie kobietą

Powszechnie wiadomo, zarówno w kulturze popularnej jak i w literaturze naukowej,
że kobiety w swojej rywalizacji o najatrakcyjniejszych mężczyzn stosują wobec innych kobiet 
**agresję pośrednią** (ang. *indirect aggression*), tj. plotkowanie, obgadywanie,
ostracyzm społeczny. Zamiast tak jak mężczyźni rzucać bezpośrednio wyzwanie
rywalom, kobiety wolą używać tych bardziej zawoalowanych metod.[^vil] Niektóre
(choć trzeba przyznać, że nie wszystkie) badania sugerują, że takie
ataki są szczególnie mocno skierowane przeciwko najatrakcyjniejszym
paniom i że są one skuteczne: strach przed tymi metodami skutecznie powstrzymuje
kobiety przed swobodnym manifestowaniem swoich wdzięków.[^powstrzymywanie]

Coraz więcej publicystów zauważa, że kobieca rywalizacja może mieć na
celu nie tylko zapewnienie sobie materiału genetycznego, opieki i lojalności
najatrakcyjniejszych mężczyn, ale możliwie jak największe utrudnianie
rozmnażania się innym kobietom w ogóle.

# Ale po co?

Jako produkty ewolucji jesteśmy organizmami, które dążą do tego, żeby w
przyszłych pokoleniach było jak najwięcej kopii naszych genów. Najoczywistszym
przejawem tego dążenia jest potrzeba seksu; najlepiej z partnerami atrakcyjnymi,
czyli takimi, którzy m.in. przejawiają fizyczne oznaki zdrowia, sprawności i
płodności. Rywalizacja wewnątrzpłciowa jest naturalną konsekwencją: Wszyscy - 
o ile jesteśmy heteroseksualni lub biseksualni - konkurujemy z innymi osobami
tej samej płci, aby zaskarbić sobie zainteresowanie najatrakcyjniejszych partnerów płci przeciwnej.

Ta rywalizja ma jednak również nieoczywistą stronę: Taką, w której staramy się,
aby nasi konkurenci mieli jak najmniej potomstwa, a więc językiem naukowym dążym
do **supresji reprodukcyjnej**.[^supresja] Uzasadnienie jest właściwie proste,
ale wymaga trochę zastanowienia: Jeśli postaramy się, żeby inni mieli jak najmniej
dzieci, nie zmieniając przy tym naszych szans na rozmnażanie, to w przyszłych
pokoleniach kopie naszych genów będą stanowiły większy odsetek całej populacji.
Gdybyśmy wszyscy mogli się rozmnażać bez ograniczeń, nie miałoby to znaczenia.
Ale zarówno my, jak i nasi potomkowie w przyszłości musimy
konkurować z innymi osobnikami o ograniczone zasoby takie jak jedzenie czy
terytorium. Jednym ze sposobów na ułatwienie tej konkurencji nosicielom naszych
genów jest wyeliminowanie niektórych ich rywali jeszcze zanim się narodzą.

Te próby ograniczenia rozmnażania naszych konkurentów w nauce znane są właśnie
jako supresja reprodukcyjna. Jest to zjawisko dobrze znane wśród wielu różnych
gatunków zwierząt, ale rzadko wspominane w kontekście ludzkich zachowań.



[^supresja]: Ang. *reproductive suppression*. Wikipedia: https://en.wikipedia.org/wiki/Reproductive_suppression
[^agresja_posrednia]: Ang. *indirect aggression*.
[^vil]: Vaillancourt, T. (2013). Do human females use indirect aggression as an intrasexual competition strategy? Philosophical Transactions of the Royal Society B, 368(1631), 20130074. https://doi.org/10.1098/rstb.2013.0080, Wolny dostęp: https://pmc.ncbi.nlm.nih.gov/articles/PMC3826209/
[^konkurencja]: Ang. *intraesxual competition*. Wikipedia: https://en.wikipedia.org/wiki/Female_intrasexual_competition oraz https://en.wikipedia.org/wiki/Male_intrasexual_competition
[^ziemkiewicz]: Zacytowaną m.in. tu: https://www.wirtualnemedia.pl/skargi-do-krrit-na-felieton-rafala-ziemkiewicza-w-lato-z-radiem-o-feministkach-zglaszajacy-bez-poczucia-humoru,7171426826590337a
[^powstrzymywanie]: Krems, J. A., Rankin, A. M., & Northover, S. B. (2019). Women’s Strategic Defenses Against Same-Sex Aggression: Evidence From Sartorial Behavior. Social Psychological and Personality Science, 11(6), 770-781. https://doi.org/10.1177/1948550619882028 Wolny dostęp: https://www.academia.edu/download/121623964/194855061988202820250303-1-w37dls.pdf
[^agresja]: Borau, S., Bonnefon, JF. The Imaginary Intrasexual Competition: Advertisements Featuring Provocative Female Models Trigger Women to Engage in Indirect Aggression. J Bus Ethics 157, 45–63 (2019).  https://doi.org/10.1007/s10551-017-3643-y Wolny dostęp: https://jfbonnefon.github.io/publication/jbe19/jbe19.pdf
