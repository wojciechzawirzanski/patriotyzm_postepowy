+++
date = '2025-12-14T12:03:07+01:00'
draft = true
title = 'Wojna (wewnątrz) płci'
+++

Zadziwiająco często w publikacjach przeznaczonych dla kobiet takich jak Wysokie
Obcasy czy na portalu Onet Kobieta można znaleźć artykuły promujące
pozamałżeńskie romanse i inne formy zdrady lub zachwalające życie w samotności,
bez stałego partnera albo co najmniej bezdzietność. Takie materiały normalizują
zachowania, które albo są mało pociągające dla większości kobiet (świadoma
samotność), albo w oczach większości mężczyzn czynią je nieatrakcyjnymi kandydatkami do poważnego związku
(rozwiązłość). Można by naiwnie pomyśleć, że celem
autorek jest zwiększanie wolności seksualnej kobiet w społecznej świadomości i
ich możliwości wyboru bez narażania się na powszechną krytykę.
Rzeczywisty cel może być zgoła przeciwny i wynikać ze zjawiska znanego w
biologii jako **supresja reprodukcyjna**.[^supresja]

# Supre... repro... co?

Choć termin może brzmieć egzotycznie, ideę za nim stojącą można łatwo wyjaśnić:
Jako produkty ewolucji jesteśmy organizmami które dążą do tego, żeby w
przyszłych pokoleniach było jak najwięcej kopii naszych genów. Najoczywistszym
przejawem tego dążenia jest potrzeba seksu, najlepiej z atrakcyjnymi partnerami,
tzn. takimi, którzy m.in. przejawiają fizyczne oznaki zdrowia, sprawności i
płodności.

Mniej oczywistym, ale nadal dosyć jasnym przejawem jest dbałość o osoby z nami
spokrewnione i o ich potomstwo. W końcu nasz brat czy siostra ma 50% naszych
genów (a jednojajowy bliźniak ma 100% naszych genów).

Jeszcze bardziej nieoczywista jest właśnie supresja reprodukcyjna: Jeśli
postaramy się, żeby inne osobniki miały jak najmniej
potomstwa, nie zmieniając przy tym naszych szans na rozmnażanie, to w przyszłych
pokoleniach kopie naszych genów będą stanowiły większy odsetek całej populacji.
Gdybyśmy wszyscy mogli się rozmnażać bez ograniczeń, nie miałoby to znaczenia.
Ale zarówno my, jak i nasi przyszli potomkowie we wszystkich pokoleniach musimy
konkurować z innymi osobnikami o ograniczone zasoby takie jak jedzenie czy
terytorium. Jednym ze sposobów ułatwienia tej konkurencji naszym potomkom jest
wyeliminowanie niektórych ich rywali jeszcze zanim się narodzą.

Te próby ograniczenia rozmnażania naszych konkurentów w nauce znane są właśnie
jako supresja reprodukcyjna. Jest to zjawisko dobrze znane wśród wielu różnych
gatunków zwierząt, ale rzadko wspominane w kontekście ludzkich zachowań.

# Kobieta kobiecie kobietą

Powszechnie wiadomo, zarówno w kulturze popularnej jak i w literaturze naukowej,
że kobiety stosują wobec innych kobiet
**agresję pośrednią**,[^agresja_posrednia] tj. plotkowanie, obgadywanie,
wykluczanie społeczne. Zamiast tak jak mężczyźni rzucać bezpośrednio wyzwanie
rywalom, kobiety wolą używać tych bardziej zawoalowanych metod.[^vil] Takie
ataki są szczególnie mocno skierowane przeciwko najatrakcyjniejszym
kobietom. Strach przed tymi metodami skutecznie powstrzymuje kobiety przed
swobodnym manifestowaniem swoich wdzięków.

Najnowsze badania sugerują, że oprócz tej i tak zawoalowanej formy agresji,
kobiety stosują jeszcze subtelniejsze zachowania: 



[^supresja]: Ang. *reproductive suppression*. Wikipedia: https://en.wikipedia.org/wiki/Reproductive_suppression
[^agresja_posrednia]: Ang. *indirect aggression*.
[^vil]: Vaillancourt, T. (2013). Do human females use indirect aggression as an intrasexual competition strategy? Philosophical Transactions of the Royal Society B, 368(1631), 20130074. https://doi.org/10.1098/rstb.2013.0080, https://pmc.ncbi.nlm.nih.gov/articles/PMC3826209/
